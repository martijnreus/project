# Presentaties

De presentaties zijn in L0.09 en in L0.10 op vrijdag 2 juni tussen 13:00 en 16:00. De indeling vind je in de mail en diezelfde mail vind je ook op <https://project.proglab.nl/announcements>.

Je hebt bij de presentatie maximaal vijf minuten (minder mag zeker ook) en een groot scherm om je project te laten zien. Het doel is dan ook om in korte tijd anderen te charmeren van je project. Echt laten zien wat je hebt gemaakt. Dat betekent ook, geen slides en zeker geen code laten zien!

In het publiek zitten je medestudenten en assistenten. Veel daarvan hebben nog nooit gewerkt met de tools en frameworks waar jij ondertussen bekend mee bent, anderen juist weer wel. Je hebt dus kans op een lekenvraag en een meer diepgaande vraag.

De presentatie hoef je minimaal voor te bereiden, want je hebt de dag daarvoor al de screencast gemaakt. Daardoor weet je precies wat je kan laten zien. Het verschil is wel, de screencast heeft impact op het eindcijfer, de presentatie niet. Dus voor de screencast is het belangrijk om alles te laten zien wat er is. Voor de presentatie kan je "cherry-picken". Oftewel alleen de leuke/belangrijke/interessante (the cherries) laten zien.

