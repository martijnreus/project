# Playtest Template

Uit een playtest kan je handige informatie halen over het verloop van je spel, en de ervaringen van je spelers.
Zet je playtest plan in je github repository, en bespreek later de data in je `ASSESSMENT.md` [(link)](https://project.proglab.nl/milestones/cleanup).

**Doel/Hoofdvraag:** 
Wat is het doel van mijn playtest? Zoek hierbij een specifiek onderwerp dat voor jouw game toepasselijk is. 
Bij elke playtest is er natuurlijk het doel van onverwachte bugs opsporen, maar daarnaast kan je nog veel meer interessante 
data uit een playtest halen. Dus: *wat is de informatie die Ã©cht nuttig is voor jou om te achterhalen*?

Een voorbeeld: Als je een spel maakt waar exploratie een belangrijke *design pillar* is, dan is het natuurlijk erg nuttig 
om te achterhalen of spelers dit ook echt merken. Komen ze allemaal via een andere route aan, of gaan ze allemaal over 
hetzelfde pad van A naar B?

**Methode**:  
- Hoe en waar gaat de playtest plaatsvinden? 
- Hoeveel personen wil je minstens hebben voor je je playtest succesvol kan noemen? 
- Wat heb ik (fysiek) nodig voor mijn playtest?
	- Denk aan apparaten om op te testen, eventuele controllers die je nodig hebt, de benodigde software etc.  
- Hoe ga ik de data verzamelen?
	- Tip: Gebruik iets als google forms zodat je je data makkelijk kunt visualizeren.

**Vragen**:
In eerste instantie wil je een idee hebben van wat voor type speler de playtester is. Probeer dus diens achtergrond vast te stellen 
- in ieder geval tot in een zekere mate van relevantie tot jouw project. Maak je bijvoorbeeld een spel voor kinderen, dan heb je minder 
aan je data als alleen volwassenen het spel getest hebben.

Daarnaast wil je natuurlijk de vragen stellen die nuttig zijn bij het beantwoorden van de hoofdvraag van jouw playtest. 
Vermeld hierbij ook *waarom die vragen nou juist kunnen helpen!*

Vergeet ook niet om altijd een sectie voor open feedback toe te voegen. 
Soms is de informatie die je niet had verwacht uit een playtest het meest interessant!

