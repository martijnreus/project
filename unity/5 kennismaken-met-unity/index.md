# Kennismaken met Unity

Voordat je aan de slag gaat met je eigen project, is het handig om eerst eens even goed kennis te maken met de game engine waarin je gaat werken. 

Nu je een klein beetje bekend bent met Unity dankzij het Roll A Ball project, ga je kijken naar één van de [Microgame projecten](https://learn.unity.com/search?k=%5B%22q%3Amicrogames%22%5D) van Unity Learn.

Dit zijn templates waarin de basis van een spel al staat. Het is nu aan jou de opdracht om te begrijpen hoe deze games in elkaar steken, en met behulp van step-by-step tutorials 'mods' (modificaties) aan het spel toe te voegen.

Terwijl je nadenkt over je project voorstel, kan je alvast aan de slag met deze Microgames. Voltooi **eerst** minstens 5 mods van één van de Microgames. Ben je daar al snel klaar mee? Ga dan **daarna**  aan de slag om één van de volgende games na te maken. Zorg er voor dat in je game de volgende dingen zitten:

- Drie verschillende scenes waar je tussen kan laden:
- Een startscherm met de titel van het spel en een startknop.
- Een verliesscherm met tekst waarop staat dat je verloren hebt, en een knop om opnieuw te beginnen.
- Een winscherm met tekst waarop staat dat je gewonnen hebt, en een knop om opnieuw te beginnen.
- Een speler die kan bewegen.
- Een trigger die er voor zorgt dat de win-scene wordt geladen.
- Een trigger die er voor zorgt dat de verlies-scene wordt geladen.

Concepten waar je aan kan denken zijn Frogger, Mario, of Pong. 

Hou het voor nu **super simpel**, en ga dingen nog niet al te mooi maken! Je bent nu vooral de functionaliteiten van Unity aan het leren - je eigen game voorstel komt later pas. Geen zorgen als de game niet af komt, we zijn nog aan het oefenen.


